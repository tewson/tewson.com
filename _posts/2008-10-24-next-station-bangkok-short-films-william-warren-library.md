---
layout: post
title: "หนังสั้นชุด \"สถานีต่อไป กรุงเทพฯ\" ที่ห้องสมุด William Warren"
date: 2008-10-24T08:47:48.000Z
permalink: /content/wordcamp-bangkok-2008-tcdc
---

เมื่อวันที่ 20 ตุลาคม ได้ไปดูหนังสั้น 5 เรื่องในชื่อชุด "สถานีต่อไป กรุงเทพฯ" ที่ห้องสมุด William Warren มา

ได้ข่าวจากบล็อก <a href="http://projectlib.wordpress.com">projectlib</a>

ห้องสมุด William Warren ตั้งอยู่ในซอยเกษมสันต์ 2 ตรงข้ามสนามกีฬาแห่งชาติพอดีเชียว เดินเข้าไปเรื่อย ๆ ประมาณ 200 เมตร มองทางซ้าย เป็นตึกที่มีสนาม (ที่จอดรถ) กว้าง ๆ เรียกว่าอาคาร เฮนรี่ บี. ธอมป์สัน นั่นล่ะครับ
<!--break-->
<a data-flickr-embed="true" href="https://www.flickr.com/photos/tewson/2960255017/" title="DSCF9032"><img src="https://live.staticflickr.com/3190/2960255017_c543ef387c.jpg" width="500" height="375" alt="DSCF9032"/></a><script async src="//embedr.flickr.com/assets/client-code.js" charset="utf-8"></script>

เดินเข้าไปเจอโปสเตอร์งาน

<a data-flickr-embed="true" href="https://www.flickr.com/photos/tewson/2960254855/" title="DSCF9033"><img src="https://live.staticflickr.com/3025/2960254855_f220897464.jpg" width="375" height="500" alt="DSCF9033"/></a><script async src="//embedr.flickr.com/assets/client-code.js" charset="utf-8"></script>

ขึ้นลิฟท์ไปถึงห้องฉาย

<a data-flickr-embed="true" href="https://www.flickr.com/photos/tewson/2961095512/" title="DSCF9035"><img src="https://live.staticflickr.com/3181/2961095512_51f3f84bdf.jpg" width="375" height="500" alt="DSCF9035"/></a><script async src="//embedr.flickr.com/assets/client-code.js" charset="utf-8"></script>

เข้าไปเจอลุงท่านนี้

<a data-flickr-embed="true" href="https://www.flickr.com/photos/tewson/2961095330/" title="DSCF9036"><img src="https://live.staticflickr.com/3050/2961095330_1bb90b59c0.jpg" width="500" height="375" alt="DSCF9036"/></a><script async src="//embedr.flickr.com/assets/client-code.js" charset="utf-8"></script>

สารภาพว่าตอนแรกเห็นไกล ๆ ไม่รู้ว่าเป็นหุ่น ก็คิดในใจว่าทำไมนั่งดูจอเปล่า ๆ อยู่นั่น

บรรยากาศก่อนฉาย

<a data-flickr-embed="true" href="https://www.flickr.com/photos/tewson/2961095158/" title="DSCF9037"><img src="https://live.staticflickr.com/3029/2961095158_e1cae2093b.jpg" width="500" height="375" alt="DSCF9037"/></a><script async src="//embedr.flickr.com/assets/client-code.js" charset="utf-8"></script>

แล้วก็เริ่มฉาย หนังสั้นทั้งหมด 5 เรื่องเกี่ยวข้องกับกรุงเทพมหานคร เริ่มกันเลย

<ol>
<li>
<p><strong>เงาตามตัว - twist around</strong></p>
<p>ใช้วิธีถ่ายภาพเยอะ ๆ (คล้าย ๆ burst mode) แล้วนำมาต่อกันจนเกือบเป็นแอนิเมชั่น ตัวเอกเป็นนักศึกษาที่ชอบถ่ายรูป อาศัยอยู่แถวท่าพระจันทร์ กล้องก็ตามไอ้หมอนี่ไปเรื่อย ข้ามไปฝั่งธนฯ ข้ามกลับมา ไปข้าวสาร ซื้อเสื้อ ซื้อแว่น เข้าผับ ในวิดีโอมีข้อความขึ้นมาบางช่วง เช่น "ตัวรอบเงา" "เงารอบตัว" สรุปผมไม่ค่อยจะเข้าใจเท่าไร แต่ถ่ายภาพสวยดี</p>
</li>
<li>
<p><strong>สงครามประกาศ - bill board attack</strong></p>
<p>เป็นการตั้งกล้องไว้หน้ารถ แล้วก็ขับไปเรื่อย ๆ ในกรุงเทพฯ ระหว่างทางก็ "ยิง" พวกป้ายโฆษณาขนาดใหญ่ต่าง ๆ ไปด้วย (ด้วยการทำเครื่องหมายสี่เหลี่ยมสีแดงพร้อมเสียง ปัง คล้าย ๆ เกม Virtual Cop) ตอนท้ายมีวิดีโอให้เห็นว่าพื้นที่แถวเสาของป้ายพวกนั้นจะเป็นแหล่งเสื่อมโทรม</p>
</li>

<li>
<p><strong>จุด...เปลี่ยน - interchange station</strong></p>
<p>ประเด็นหลักของเรื่องนี้คือ unconscious design หรือการออกแบบที่ไม่ได้ตั้งใจ เช่น เอาถังดับเพลิง(คู่)มาใช้กางถุงดำบนพื้น หรือเสียบขวดน้ำกับช่องว่างระหว่างเสา โดยถ่ายภาพที่ของธรรมดา ๆ แล้วขยายภาพออกมาเป็นการใช้ของนั้นแบบไม่ธรรมดา แต่บางภาพก็ดูจะประชดประชัน เช่น คนทิ้งขยะไว้บนตู้โทรศัพท์หรือกระถางต้นไม้ จบด้วยภาพของเซ่นไหว้เจ้าที่หลายแบบ นัยว่าคนไหว้จะเดาใจเจ้าที่ต่างกัน บางที่ก็แค่เครื่องดื่ม บางที่มีข้าว บางที่เป็นแซนด์วิช</p>
</li>

<li>
<p><strong>shareholder</strong></p>
<p>เปิดด้วยคำถาม public space = private space? เป็นการสัมภาษณ์บรรดาพ่อค้าแม่ค้าตามแผงลอยข้างถนน ที่ไม่ได้เช่าที่ พบว่าหลายคนขายกันมานานมาก บางคนเป็นสิบปี ไม่มีหน้าใหม่กล้าเข้ามาแย่งที่ บางทีก็มีตำรวจมาไล่ และบางทีก็กีดขวางที่จอดรถ สำหรับงานนี้มีคนเสนอความคิดเห็นตอนจบการฉายว่าเน้นที่ผู้ให้สัมภาษณ์มากไปหน่อย ถ้าคนที่ฟังไม่ทันหรือฟังไม่ได้ยินจะไม่ทราบว่าที่ที่ขายกันนั้นเป็นที่สาธารณะ</p>
</li>

<li>
<p><strong>ห้าห้าห้า - 555</strong></p>
<p>เปิดเรื่องเป็นคนสองคนคุยกันผ่าน msn messenger ประมาณว่าคนหนึ่งมาเที่ยวประเทศไทย แล้วอีกคนถามสารทุกข์สุกดิบ แล้วก็เป็นภาพถ่ายสัญลักษณ์ต่าง ๆ ที่เน้นสีบางสี ผมก็งง ๆ ตอนหลังถามคนทำเขาบอกว่าเขาพยายามแยกสัญลักษณ์เป็นประเภทต่าง ๆ และปัญหาคือบางสัญลักษณ์ก็ยากที่จะเข้าใจถ้าไม่ใช่คนในพื้นที่ เปรียบเสมือน 555 ของไทย ฝรั่งก็เห็นเป็นแค่ triple five ไม่ได้สื่อความหมายอะไร (ตอนแรกไอ้ผมก็เข้าใจว่าเล่นเรื่องมอบ เพราะเกือบทุกรูปเน้นสีแดงกับสีเหลือง แต่ปรากฏว่าไม่เกี่ยวแม้แต่นิดเดียว)</p>
</li>
</ol>

จบการฉายก็ออกมาคุยกันข้างนอกเล็กน้อย แล้วก็ลาจากครับ มีนัดต่อเลยไม่ได้ดูส่วนอื่นของห้องสมุด ไว้คราวหน้าไปอีก

จบ
