---
layout: post
title: "Fat Festival 8"
date: 2008-11-09T17:08:59.000Z
permalink: /content/fat-festival-8
---

เมื่อวันเสาร์ (8 พ.ย.) ไป<a href="http://www.fatdegree.com/fatfest/">งานแฟต</a>มา

ไปแบบไม่ได้มีเป้าหมายอะไร ประมาณว่าไปเพื่อให้ได้ไป ไปถึงราวบ่ายสามก็ไปเจอ <a href="http://twitter.com/idiotao">@idiotao</a> <a href="http://twitter.com/zirufe">@zirufe</a> และ <a href="http://twitter.com/kiznaps">@kiznaps</a> ที่เวทีอัลคาซ่า ดู Supersub เล่น น่าประทับใจมาก แต่ทำไมคนแม่งไม่โดดกันเลยวะ แอบเก็บกด

ต่อมาก็ดู Scrubb ซึ่งแน่นอน คนเต็มหอเอนปิซ่า ไม่ค่อยรู้จักเพลงเลยแฮะ สักพักก็หิวกัน ก็ออกไปกินข้าว ระหว่างกินได้ยินวง Venus Butterfly เล่นเพลง All These Things That I've Done ของ The Killers อยากบอกวง Venus Butterfly ว่าประทับใจมาก ๆ ครับ นึกยังไงเลือกเพลงนี้มาเล่นเนี่ย ผมโคตรชอบเลย

กลับมาที่หอเอน มาดู Maywa Denki พบว่ามัน <strong>"โคตรเจ๋งเลยว่ะพับผ่าสิ"</strong>
<!--break-->
<a href="http://www.maywadenki.com/english/00main_e_content.html">Maywa Denki</a> เป็นกลุ่มศิลปินและนักดนตรี ที่ประดิษฐ์สิ่งที่พวกเขาเรียกว่า "nonsense machines" อ่านรายละเอียดที่มาของกลุ่มได้จาก <a href="http://www.bangkokdesignfestival.com/2008/events/Maywa_Denki.php">เวบงาน BDF08</a> โชว์ในงานแฟตมันเจ๋งและฮามาก ตอนแรกก็เอาเครื่องเคาะที่ทำงานด้วยสวิทช์มาตีกลองทิมปะนีมาโชว์เรียกน้ำย่อย จากนั้นก็เปิดตัวเครื่องดนตรีในวง คือกีต้าร์กับเบส ที่ขึงสายไว้กับเครื่องกล และมีแท่นบังคับ ไม่สิ จอยสติ๊กคล้าย ๆ ของเกมกีต้าร์ฮีโร่ ไว้กด แล้วก็กลองชุดที่ควบคุมด้วยปุ่มใหญ่ ๆ 4 ปุ่ม ความเท่มันอยู่ที่เวลาเล่น ท่ากดจะเท่มาก วาดวงแขนเป็นท่าต่าง ๆ จากนั้นก็แนะนำอุปกรณ์ประหลาด ๆ มากมาย เช่น แตร 6 ปาก (เสียงโคตรเท่) หน้ากากเด็ก (เปิดออกมาเห็นหน้าคนใส่ได้) เครื่องช่วยสั่นเสียง (เข้าใจว่าแขวนไว้ตรงหน้าอกแล้วมันจะกระแทกหน้าอก) นักเต้นของวง (เขาบอกว่าชื่อพั้นช์คุง) ที่ทำได้แค่ชกหมัดซ้ายขวาขึ้นฟ้า เครื่องเล่นกีต้าร์โปร่ง หรือบิตแมน ที่เป็นตัวละครในแผงไฟยักษ์ขนาด 8 x 8 ช่อง

ถัดจากสิ่งที่เจ๋ง สิ่งที่ฮาคือหัวหน้ากลุ่มตลกมาก นอกจากภาษาอังกฤษสำเนียง(โคตร)ญี่ปุ่น แล้ว การพูดเสียงดังแหลมนี่โคตรฮา แบบ "สะวี้ดดดดดดด(ฉุ) อ๊อนนนนนน" ยิ่งไปกว่านั้น มีบางตอนที่เขาจะหลุดหัวเราะออกมา แบบกลั้นหัวเราะไว้แล้วหลุดออกมานิดหนึ่งน่ะ เข้าใจว่าขำตัวเอง แหม ทำไปได้

ดูวิดีโอของ Maywa Denki

<iframe width="560" height="315" src="https://www.youtube.com/embed/Hnx3P2V4pRQ?si=eoYFMStktz7ImC1l" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

เจ๋งบ่ล่ะ

ต่อจากนั้นเป็น Sqweez Animal ก็เพราะดี

ย้ายไปนาซ่า ดู จุ๋ย จุ๋ยส์ โคตรประทับใจ เคยเล่นเพลง "อย่าขี้โม้" ที่คณะ วันนี้มาฟังของจริง + เวอร์ชั่นใหม่ที่มี Teddy Ska Band มาช่วยเล่น น่าประทับใจตรงที่เนื้อร้องไม่ได้มีความหมายอะไรเลย แต่คนชอบเยอะมาก ๆ เพลงอื่นก็ดี ความเจ๋งอยู่ที่คนร้องทำได้หลายเสียง ทั้งดัดเสียง เป่าปาก บีทบอกซ์ ใช้ไมโครโฟนถึง 3 ตัว (เข้าใจว่า)เป็นชอตกัน 1 ธรรมดา 1 และเอคโค่ 1 โดยสรุปเยี่ยมมาก ขอให้จำเริญ ๆ นะจุ๋ย จุ๋ยส์

จากนั้นก็เดินดูงาน ก็เฉย ๆ กะจะดู Ebola แต่คนเยอะมาก

จากนั้นก็กลับ

สรุป : 200 บาท คุ้มตั้งแต่ Maywa Denki แล้ว
