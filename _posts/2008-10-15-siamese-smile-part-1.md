---
layout: post
title: "รอยยิ้มสยาม : ศิลปะ|ศรัทธา|การเมือง|ความรัก ตอนที่ 1"
date: 2008-10-15T17:32:44.000Z
permalink: /content/%E0%B8%A3%E0%B8%AD%E0%B8%A2%E0%B8%A2%E0%B8%B4%E0%B9%89%E0%B8%A1%E0%B8%AA%E0%B8%A2%E0%B8%B2%E0%B8%A1-%E0%B8%A8%E0%B8%B4%E0%B8%A5%E0%B8%9B%E0%B8%B0%E0%B8%A8%E0%B8%A3%E0%B8%B1%E0%B8%97%E0%B8%98%E0%B8%B2%E0%B8%81%E0%B8%B2%E0%B8%A3%E0%B9%80%E0%B8%A1%E0%B8%B7%E0%B8%AD%E0%B8%87%E0%B8%84%E0%B8%A7%E0%B8%B2%E0%B8%A1%E0%B8%A3%E0%B8%B1%E0%B8%81-%E0%B8%95%E0%B8%AD%E0%B8%99%E0%B8%97%E0%B8%B5%E0%B9%88-1
---

วันนี้ได้ไปชมนิทรรศการศิลปะ "รอยยิ้มสยาม" มาครับ นิทรรศการนี้จัดที่หอศิลปวัฒนธรรมกรุงเทพมหานคร ตรงข้ามมาบุญครอง ฝั่งโตคิว

เป็นครั้งแรกของผมที่ได้มาหอศิลป์แห่งนี้ จริง ๆ ก็เป็นเรื่องบังเอิญ เพราะตอนแรกตั้งใจมาเดินดูงาน Bangkok Design Festival 2008 แล้วลองเดินเข้ามาดูในหอศิลป์ เจอนิทรรศการนี้พอดี

<!--break-->

เรื่องความเป็นมาของหอศิลป์ก็ลองเข้าไปอ่านดูใน<a href="http://www.bacc.or.th">เวบไซต์ของหอฯ</a> นะครับ

มาถึงตัวนิทรรศการกันบ้าง พอขึ้นบันไดเลื่อนไปถึงชั้น 4 ปุ๊บ ก็เจอหุ่นตำรวจนี่ครับ

<a data-flickr-embed="true" href="https://www.flickr.com/photos/tewson/2944211233/" title="DSCF8891"><img src="https://live.staticflickr.com/3063/2944211233_8257a5473a.jpg" width="375" height="500" alt="DSCF8891"/></a><script async src="//embedr.flickr.com/assets/client-code.js" charset="utf-8"></script>

ฮาแปลก ๆ ดี ไม่รู้เกี่ยวกับนิทรรศการหรือเปล่า

จากนั้นก็ลงทะเบียนฝากของ แล้วก็เดินดูรอบ ๆ หูแว่วเสียงเพลง Smell Like Teen Spirit ของ Nirvana มาไกล ๆ

ภาพเขียน Super(m)art - Bangkok Survivor

<a data-flickr-embed="true" href="https://www.flickr.com/photos/tewson/2944211281/" title="DSCF8894"><img src="https://live.staticflickr.com/3061/2944211281_c3d6b6f800.jpg" width="500" height="375" alt="DSCF8894"/></a><script async src="//embedr.flickr.com/assets/client-code.js" charset="utf-8"></script>

มีอธิบายด้วย ละเอียดยิบ

<a data-flickr-embed="true" href="https://www.flickr.com/photos/tewson/2944211291/" title="DSCF8896"><img src="https://live.staticflickr.com/3162/2944211291_ee527892d9.jpg" width="500" height="375" alt="DSCF8896"/></a><script async src="//embedr.flickr.com/assets/client-code.js" charset="utf-8"></script>

เจองานของ วิสุทธิ์ พรนิมิต ผู้แต่ง hesheit และควันใต้หมวก เป็นการ์ตูนน่ารัก ๆ เปิดวนไปมา ข้าง ๆ มีภาพเรียงยาวตลอดผนังประมาณ 10 เมตร ลักษณะคล้ายแต่ละเฟรมของการ์ตูน (ที่เกี่ยวกับการวาดการ์ตูน)

<a data-flickr-embed="true" href="https://www.flickr.com/photos/tewson/2944211239/" title="DSCF8892"><img src="https://live.staticflickr.com/3146/2944211239_a323902fc1.jpg" width="500" height="375" alt="DSCF8892"/></a><script async src="//embedr.flickr.com/assets/client-code.js" charset="utf-8"></script>
<a data-flickr-embed="true" href="https://www.flickr.com/photos/tewson/2944211247/" title="DSCF8893"><img src="https://live.staticflickr.com/3063/2944211247_dcb0c18b0b.jpg" width="500" height="375" alt="DSCF8893"/></a><script async src="//embedr.flickr.com/assets/client-code.js" charset="utf-8"></script>

ไม่รอช้า ขึ้นชั้นต่อไป ปรากฏว่าตั้งแต่ชั้นนี้ขึ้นไปห้ามถ่ายรูป จะเล่าสั้น ๆ ก็แล้วกันว่าเจออะไรบ้าง

ไปยืนอ่านคำอธิบายนิทรรศการก่อนเลยครับ (เขาเรียก หลักการและเหตุผล หรือเปล่า ฮ่าฮ่า) สรุปสั้น ๆ ได้ใจความว่ายิ้มสุวรรณภูมิ (ซึ่งรวมยิ้มสยาม ยิ้มเขมร ยิ้มลาว ฯลฯ) นี่เกิดจากความจำนนต่อธรรมชาติ เพราะแถบนี้เป็นเขตมรสุม ต้องยิ้มสู้ มองโลกในแง่ดี แล้วยิ้มสยามก็ทำให้เกิดผลงานศิลปะที่นำมาแสดงให้ชม

เดินดูป้ายผู้สนับสนุน พบว่ามีโลโก้ของ Drupal ด้วยแฮะ มาไงเนี่ย

ชั้นนี้เจองานเกี่ยวกับพุทธศาสนาเยอะ ผมไม่ค่อยรู้เรื่องศิลปะเท่าไรเลยคิดว่าเจ๋งทุกงานเลย จะยกตัวอย่างที่ประทับใจ

<ul>
<li>รูปเหมือนท่านพุทธทาสภิกขุ หล่อจากไฟเบอร์กลาส</li>
<li>งานปั้นพระพุทธรูป ชื่อว่า "ผู้ใดเห็นธรรม ผู้นั้นเห็นเรา" เข้าใจว่ายกมาจากดำรัสของพระพุทธเจ้า เป็นงานปั้นที่เจ๋งมาก องค์พระพุทธรูปปั้นจากเศษธนบัตร และแยกส่วนกันอยู่ คือ พระเศียร พระวรกาย และพระบาท ประเด็นอยู่ที่ว่าต้องดูจากด้านหน้าตรงเผง จึงจะเห็นเป็นพระพุทธรูปเต็มองค์ หากขยับตัวหรือเปลี่ยนมุม (เข้าใจว่าตีความได้ถึงการเสียสมาธิ) ก็จะเห็นพระพุทธรูปแยกออกจากกัน</li>
<li>เศียรพระพุทธรูปที่ประกอบขึ้นมาจากไม้ขีดไฟ ชิ้นนี้ฝรั่งทำ ให้คำอธิบายไว้ว่าแทนความไม่จีรังของสิ่งต่าง ๆ แม้แต่สิ่งที่ต่ำต้อยก็สามารถสอนให้เห็นธรรมได้</li>
<li>ภาพเขียนพระพุทธเจ้าของถวัลย์ ดัชนี เป็นภาพคนมีร่างเปลือย มีหัวสัตว์ต่าง ๆ อาสาสมัครนำชมงานข้าง ๆ บอกว่าภาพนี้เคยโดนกรีดทำลายเมื่อปี 2514 เนื่องจากมีคนบางกลุ่มไม่พอใจ หาว่าหมิ่นพุทธ พออ่านคำอธิบายพบว่าความหมายของร่างเปลือยที่ขัดกับเศียรก็คือ ความขัดแย้งระหว่าง โลกียะ (ปุถุชนทั่วไป) กับ โลกุตตระ (ผู้หลุดพ้น)</li>
<li>งานปั้นพระพุทธรูปจากเศษธนบัตรอีกแล้ว เข้าใจว่าศิลปินคนเดียวกับชิ้นที่เพิ่งกล่าวถึงไปข้างต้น ชื่องานว่า "นั่ง(เงิน)" ท่าต่าง ๆ เป็นท่าที่ศิลปินคิดเอง (เต็มไปด้วยท่าแปลก ๆ เช่น มีเครื่องหมาย $ อยู่เหนือเศียร) มีข้อความธรรมะ (โดยศิลปินเอง) เขียนอยู่บนพระพุทธรูปด้วย เช่น "อุเบกหว่างขา" หรือ "เอาใจเขามาใส่ใจเรา" (สำหรับข้อความนี้ พระพุทธรูปมีพระหฤทัย - หัวใจ - หลุดออกมา)</li>
<li>ภาพเขียน "มารผจญ" โดยถวัลย์ ดัชนี เป็นภาพพระพุทธเจ้าหันพระพักตร์หนีไปจากคนดู มี "มาร" ยืนอยู่รอบ ๆ ที่เจ๋งก็คือ มารพวกนี้ประกอบด้วย คนเหล็ก (อาร์โนลด์นั่นเลย) แรมโบ้ บรูซลี แบตแมน และตัวละครร่วมสมัยอื่น ๆ</li>
<li>หนังสั้น "ปางนรสิงหาวตาร" โดย วิศิษฏ์ ศาสน์เที่ยง ผู้กำกับ หมานคร (Citizen Dog) โคตรจะเจ๋ง ผมไปทันดูตอนที่พระอินทร์สู้กับยักษ์หิรัณยกศิปุ แล้วเหาะไปขอความช่วยเหลือจากพระนารายณ์ คิดว่าใช้คนเป็น ๆ แสดง แล้วใช้บลูสกรีนเพื่อใส่ฉากหลังจากคอมพิวเตอร์กราฟิก ทำออกมาได้เท่มาก ๆ ดูแฟนตาซีดีมาก</li>
<li>งานภาพเขียน "นิรยกถา" โดยวสันต์ สิทธิเขตต์ แสดงบาปของอาชีพต่าง ๆ และโทษทัณฑ์ต่าง ๆ ในนรกที่ศิลปินนิยามขึ้นเอง เช่น ภาพ "บาปประชาชน" สำหรับประชาชนที่ยอมอ่อนข้อต่อผู้ปกครองอธรรม ยอมให้มีการโกงกิน ไม่ต่อสู้เรียกร้อง จะถูกตัด "ถัน-อัณฑะ-โยนี" เรียกแบบบ้าน ๆ ก็ "นม-ไข่-จิ๋ม" เพื่อไม่ให้สืบสกุล แล้วกลิ้งไปมาให้เกิดความเจ็บปวด</li>
<li>ภาพ "พุทธบริษัท 4" โดยอนุพงษ์ จันทร (เจ้าของเดียวกับ "ภิกษุสันดานกา" ที่เป็นข่าวดังเมื่อปีที่แล้ว) เป็นภาพครึ่งคนครึ่งเปรตของพระ ชี ตำรวจ และผู้หญิง แสดงถึงผู้ที่ใช้ศาสนาบังหน้าในการทำบาป</li>
</ul>
ยังมีอีกเยอะ ไว้ต่อ  + สรุปคราวหน้า ได้บทเรียนจากที่เขียนคราวที่แล้ว เพื่อนบอกว่ายาวเกินไป พาลไม่อ่านมันเสียอย่างนั้น ตัดเป็นตอน ๆ เผื่อจะน่าอ่านมากขึ้น (ถ้าอ่านหมดสองตอนมันก็ยาวเท่าเดิมล่ะวะ)

แต่คราวหน้าคงเป็นวันเสาร์ (18 ต.ค.) เพราะพรุ่งนี้ (16 ต.ค.) ไปชะอำกับ สวทช. เป็นงานน่าสนใจอีกแล้ว จะมาเขียนให้อ่านกัน
