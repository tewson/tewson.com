---
layout: post
title: "WordCamp Bangkok 2008 @TCDC"
date: 2008-10-23T17:59:45.000Z
permalink: /content/wordcamp-bangkok-2008-tcdc
---

เมื่อวันที่ 19 ตุลาคมที่ผ่านมาได้มีโอกาสเข้าร่วมกิจกรรม WordCamp Bangkok 2008 ซึ่งจัดขึ้นที่ TCDC
<!--break-->
กิจกรรม <a href="http://wordcampkapook.com">WordCamp</a> เรียกง่าย ๆ ก็คือรวมพลคนใช้ <a href="http://wordpress.com">Wordpress</a> นั่นเอง Wordpress คือเครื่องมือจัดการบล็อกอย่างหนึ่งที่ได้รับความนิยมมาก เพราะความใช้ง่าย หน้าตาสวยงาม

ไปถึง TCDC ราวสิบโมงครึ่งก็ลงทะเบียนหน้างาน รับเสื้อ แล้วก็เข้าห้องบรรยาย

เปิดตัวพิธีกรคือคู่หู <a href="http://twitter.com/shark_beartai">คุณหลาม</a>และ<a href="http://twitter.com/ripmilla">คุณศุภเดช</a> จากรายการ <a href="http://www.beartai.com/">"แบไต๋ไฮเทค"</a> ผมไม่เคยดูรายการนี้มาก่อน (ขอโทษทีครับ :P) พบว่าเป็นคู่พิธีกรที่เข้าขา (ไม่ใช่คู่ขา) กันดีมาก ส่งรับมุขไม่มีพลาด ที่เจ๋งกว่านั้นคือทีมงานเสียงประกอบ พวก ป่อยยยย ตึกโป๊ะ อะไรพวกนี้ กดเร็วโคตร ๆ มุขมาปั๊บเสียงมาปุ๊บ

กลับมาเรื่องงาน พิธีกรก็เชิญ<a href="http://twitter.com/iwhale">คุณปรเมศวร์</a> แห่ง <a href="http://kapook.com">kapook.com</a> ซึ่งเป็นเจ้าภาพจัดงาน ขึ้นมากล่าวเปิดงาน จากนั้นก็เป็นคุณนพดล วีรกิตติ แห่ง <a href="http://www.tcdc.or.th">TCDC</a> ในฐานะเจ้าบ้าน ขึ้นมาแนะนำสถานที่ โฆษณาเวบไซต์ห้องสมุด

ต่อมาก็เป็นผู้สนับสนุนหลัก คือ <a href="http://www.nectec.or.th">NECTEC</a> ได้คุณทวีศักดิ์ กออนันตกุล ขึ้นมาพูด นอกจากเรื่องกิจกรรมแล้วก็ได้พูดเรื่องแผนแม่บทด้าน ICT ของรัฐด้วย คือ

<ul>
  <li>ผลิตบุคลากรด้าน ICT ให้เพียงพอ</li>
  <li>ปรับปรุงโครงสร้างพื้นฐานด้าน ICT เช่น เครือข่ายบรอดแบนด์หรือไวไฟ</li>
  <li>ธรรมาภิบาลของเจ้าหน้าที่ของรัฐ</li>
</ul>

และพูดสนับสนุนการเขียนบล็อกในกลุ่มเยาวชน เพื่อเป็นการส่งเสริมการอ่าน

หมดช่วงผู้สนับสนุน ก็ถึงตาผู้เข้าร่วมงานบ้าง คู่หูพิธีกรก็เชิญใครก็ได้ขึ้นมาโฆษณาบล็อกของตัวเอง

<ul>
  <li>ผมอึ้งมากกับคนแรก เพราะดูจะอายุมากกว่าแม่ผมอีก ท่านขึ้นมาโฆษณา<a href="http://dmslib2008.wordpress.com/">บล็อกของห้องสมุดกรมการแพทย์ กระทรวงสาธารณสุข</a></li>
  <li><a href="http://channelfreak.com">channel freak</a> อินเตอร์เนตทีวีเจ้าใหม่</li>
  <li>คุณลิงกินผัก แห่ง pantip.com มาเสนอบล็อกเกี่ยวกับคอมพิวเตอร์และซอฟต์แวร์ <a href="http://xirbit.com/">"เซอร์บิท"</a></li>
  <li><a href="playpark.com">playpark.com</a></li>
  <li><a href="http://www.ratchaburichurch.org">คริสตจักรราชบุรี</a> โดย<a href="http://twitter.com/aumpradya">คุณอั้ม</a> แห่ง ubuntuclub</li>
  <li>บล็อกส่วนตัว <a href="up2gu.net">up2gu.net</a> (ฟังดูส่วนตัวจริง ๆ ด้วย)</li>
  <li>บล็อกการ์ตูน <a href="http://aweekly.wordpress.com">aweekly</a> โดย <a href="http://twitter.com/thanr">@thanr</a> เจ้าเก่า</li>
</ul>

ต่อมาก็มอบรางวัลผู้ส่งโลโก้งานเข้าประกวด ชนะเลิศคือ <a href="http://twitter.com/ploysics">@ploysics</a>

จบช่วงเช้า

ช่วงบ่าย

เริ่มที่เรื่องเบื้องต้นของ Wordpress (ผมเข้าฟังไม่ทันแรก ๆ นิดหน่อย มัวกินข้าว) โดยคุณเก่ง กติกา สายเสนีย์ แห่ง <a href="http://keng.com">keng.com</a> รายละเอียดคร่าว ๆ ก็

<ul>
  <li>กว่าจะเป็น Wordpress ขึ้นมาได้ต้องขอบคุณคน 4 กลุ่ม คือ ผู้พัฒนา Wordpress ผู้พัฒนาปลั๊กอิน ผู้พัฒนาธีม และผู้ใช้อย่างเรา ๆ ท่าน ๆ</li>
  <li>Wordpress นอกจากจะเป็นเครื่องมือทำบล็อกแล้ว ยังข้ามขั้นไปเป็น CMS ได้ด้วย เพียงลงธีมบางอย่าง (ไม่ฟรี) เช่น <a href="http://wpremix.com/">WP Remix</a></li>
  <li>หรือจะติดตั้งปลั๊กอินเจ๋ง ๆ ที่ช่วยขยายการทำงานของมัน เช่น โพล ปฏิทิน ร้านขายของออนไลน์ แกลเลอรี่รูป หรือแม้แต่พวก<a href="http://buddypress.org/">โซเชี่ยล เนตเวิร์ก</a></li>
  <li>คนธรรมดาก็ช่วยพัฒนา Wordpress ได้ โดยแจ้งข้อผิดพลาด แจ้งข้อเสนอแนะ บริจาคเงินช่วยเหลือ หรือแนะนำเพื่อนให้ใช้</li>
  <li>
    ทิศทางการพัฒนา Wordpress
    <ul>
      <li>ความสามารถบางอย่างในปลั๊กอินจะกลายเป็นความสามารถหลัก</li>
      <li>เพิ่มความเร็ว</li>
      <li>เพิ่มความง่ายในการใช้งาน</li>
    </ul>
  </li>
</ul>

ต่อจากคุณเก่งก็ถึงตาคนดังบ้าง นั่นคือ คุณบอยด์ โกสิยะพงษ์ แห่งค่าย loveis และป๋าเต็ด ยุทธนา บุญอ้อม แห่ง Fat Radio

เริ่มจากคุณบอยด์

<ul>
  <li>บล็อกคือ <a href="http://www.loveisloveis.com/">loveisloveis.com</a> (ของค่ายนั่นล่ะ) ไม่ได้พิมพ์เอง อาศัยเขียนเป็นลายมือแล้วให้คนอื่นพิมพ์ให้ เพราะพิมพ์ไม่ค่อยเก่ง เน้นเล่าเรื่องที่เคยประสบมา</li>
  <li>คนที่แนะนำให้ทำบล็อกคือ บอย ตรัย ภูมิรัตน์ แห่งวง Friday</li>
  <li>คิดว่าบล็อกมีประโยชน์ต่อวงการเพลงตรงที่ได้ถ่ายทอดความรู้สึกอย่างอื่นออกไปนอกจากที่เขียนไว้ในเพลง และยังได้ความคิดเห็นกลับมาจากผู้อ่านอย่างรวดเร็วด้วย</li>
</ul>

ต่อมา<a href="http://pated.wordpress.com">ป๋าเต็ด</a>

<ul>
  <li>รู้จักบล็อกจาก บอย ตรัย อีกแล้ว ตอนแรกคิดว่ามันคือไดอารีออนไลน์</li>
  <li>เนื้อหาส่วนมากในบล็อกเป็นเรื่องส่วนตัว</li>
  <li>เขียนบล็อกเพื่อบันทึกความทรงจำ</li>
  <li>แนะนำให้คนอื่นอ่านบล็อกของ บอย ตรัย</li>
</ul>

ตอนจบช่วงนี้ฮามาก คือพิธีกรถามคุณบอยด์ว่า "มีอะไรจะฝากถึงผู้เข้าร่วมงานไหมครับ" คุณบอยด์รับไมโครโฟนไป นิ่ง ๆ แล้วตอบว่า "ก็อยากให้ทุกคน ... <strong>รักชาติ</strong>ครับ" แล้วส่งไมโครโฟนคืน ฮากันทั้งห้อง

ต่อจากคุณบอยด์และป๋าเต็ดก็เป็นเรื่องการพัฒนา Wordpress อีกเช่นกัน โดยทีมจาก <a href="http://wordpressthai.org">WordpressThai.org</a> (เป็นทีมเดียวกับทีมลายไทย ที่ทำ <a href="http://www.joomlacorner.com/">Joomla ลายไทย</a>) ที่เป็นผู้แปล Wordpress เป็นภาษาไทย ผู้พูดคือ <a href="http://twitter.com/joomlacorner">@joomlacorner</a> (คุณอัครวุฒิ ตำราเรียง) และ <a href="http://twitter.com/lungkao">@lungkao</a> (คุณบูบู้ พิศาล เชื้อชาติไทย)

<a data-flickr-embed="true" href="https://www.flickr.com/photos/tewson/2961984134/" title="DSCF9007"><img src="https://live.staticflickr.com/3227/2961984134_9527a71475.jpg" width="500" height="375" alt="DSCF9007"/></a><script async src="//embedr.flickr.com/assets/client-code.js" charset="utf-8"></script>

ตอนแรกผมนึกว่าน่าเบื่อ กลายเป็นว่าฮามาก ๆ โดยคุณบูบู้นี่ล่ะ เอาสาระก่อน

<ul>
  <li>ใช้ Wordpress เพราะมันง่ายที่จะ ติดตั้ง ตกแต่ง ใช้งาน และพัฒนาเพิ่ม</li>
  <li>เคยใช้ Wordpress เชื่อมกับ Drupal และ Joomla พร้อม ๆ กันมาแล้ว</li>
  <li>เวบนั้นคือ หมู่บ้านไทย.com</li>
  <li>เวลาแก้ไขปัญหาต่าง ๆ ก็ไล่โค้ดดูเอง</li>
</ul>

มุขเด็ดของช่วงนี้คือ Open Crack กับ Open Keygen ตอนแสดงโปรแกรมในวินโดวส์ให้ดู ได้ใจมาก

ต่อจากเรื่องพัฒนาแล้วก็มาเรื่องออกแบบบ้าง โดย <a href="http://twitter.com/imenn">@imenn</a> คุณเม่น แห่ง <a href="http://ischool.in.th">iSchool</a> ผมว่าดูสไลด์น่าจะง่ายกว่า

<iframe src="https://www.slideshare.net/slideshow/embed_code/key/vGYK9vaIZ6Pl5q" width="510" height="420" frameborder="0"></iframe>

มาถึงช่วงต่อมา แนะนำบล็อกที่น่าสนใจของแขกรับเชิญ ได้แก่ คุณปรีดา ผู้ทุพพลภาพมืออาชีพ คุณซี พิธีกรรายการ 168 ชั่วโมง คุณแพท หรือ <a href="http://twitter.com/patsonic">@patsonic</a> คุณวาย หรือ <a href="http://twitter.com/projectlib">@projectlib</a> และน้องเมฆ บล็อกเกอร์วัย 13 !?!

<a data-flickr-embed="true" href="https://www.flickr.com/photos/tewson/2961140319/" title="DSCF9010"><img src="https://live.staticflickr.com/3223/2961140319_0e1b98e9f3.jpg" width="500" height="375" alt="DSCF9010"/></a><script async src="//embedr.flickr.com/assets/client-code.js" charset="utf-8"></script>

บล็อกของแต่ละคนเกี่ยวกับอะไรบ้าง

<ul>
  <li>คุณปรีดา : มีหลายบล็อก หลัก ๆ คือ <a href="http://preedaroom.blogspot.com/">"ห้องของปรีดา"</a> เกี่ยวกับชีวิตผู้พิการ การดูแลตนเอง อีกอันคือ <a href="http://preedaroom.wordpress.com">"ความพยายามที่จะเลว"</a> เป็นการสารภาพความผิดในอดีต ให้เป็นอุทธาหรณ์</li>
  <li>คุณวาย : <a href="http://projectlib.wordpress.com">projectlib</a> เกี่ยวกับชีวิตบรรณารักษ์ เรื่องราวเกี่ยวกับห้องสมุด ข่าวสารเกี่ยวกับห้องสมุด</li>
  <li>น้องเมฆ : <a href="mekz.net">mekz.net</a> ตอนแรกจะเขียนเรื่องการเมือง สังคม !?! แต่ผู้ปกครองห้าม เลยเขียนเรื่องคอมพิวเตอร์แทน</li>
  <li>คุณแพท : เคยทำบล็อกตอนทำเวบ cityblue (ตอนนั้นผมนี่ขาประจำ หาพวกเนื้อเพลง) แต่อยากให้เป็นตัวของตัวเอง เลยแยกโดเมนออกมาเป็น <a href="patsonic.com">patsonic.com</a></li>
  <li>คุณซี : <a href="http://dailygizmo.tv">DailyGizmo</a> เกี่ยวกับอุปกรณ์แปลก ๆ พวกแกดเจท เทคโนโลยีใหม่ ๆ</li>
</ul>

แรงบันดาลใจและแนวทาง

<ul>
  <li>คุณแพท : เน้นความบันเทิง ความหลากหลาย ตามใจตัวเอง เพลง หนัง ฯลฯ</li>
  <li>น้องเมฆ : ได้แรงบันดาลใจจากบล็อกต่างประเทศ อยากแบ่งปันโปรแกรมที่รู้จัก แปลบทความ</li>
  <li>คุณวาย : อยากให้มีเนื้อหาเกี่ยวกับบรรณารักษ์บนอินเทอร์เนทบ้าง</li>
  <li>คุณปรีดา : อยากเขียนบล็อกเพื่อให้ความรู้ผู้พิการคนอื่น</li>
  <li>คุณซี : ชอบเทคโนโลยีตามพี่ชาย อยากให้ประเทศไทยเจ๋งเหมือนเมืองนอก</li>
</ul>

เขียนมานานหรือยัง

<ul>
  <li>คุณแพท : มากกว่า 3 ปี</li>
  <li>น้องเมฆ : 1 ปีนิด ๆ</li>
  <li>คุณวาย : มากกว่า 1 ปี</li>
  <li>คุณปรีดา : ประมาณ 2 ปี</li>
</ul>

มีรายได้จากการเขียนบล็อกไหม ความคาดหวังล่ะ

<ul>
  <li>คุณแพท : ไม่หวัง เขียนเป็นการกุศล</li>
  <li>น้องเมฆ : ไม่หวัง (แต่ในบล็อกมีช่องรับโฆษณาหลายช่องเลย อิอิ) ถ้าจะหาเงิน ทำเวบใหม่ไปเลยดีกว่า</li>
  <li>คุณปรีดา : ไม่มีรายได้โดยตรง มีอาชีพอื่นอยู่แล้ว</li>
  <li>คุณวาย : ไม่ได้คิดจะทำเงิน มีคนเสนอโฆษณามาลงบ้าง จะลงให้ฟรีถ้าเป็นสิ่งที่มีประโยชน์</li>
  <li>คุณซี : ไม่ได้คิดทำรายได้อะไร เพราะใช้ของฟรีอยู๋</li>
</ul>

ก้าวต่อไปของการเขียนบล็อก

<ul>
  <li>คุณแพท : ไม่มีเป้าหมาย ทำเอามัน</li>
  <li>คุณวาย : จะย้ายไปโฮสต์ใหม่ โดเมนใหม่ projectlib.in.th</li>
  <li>คุณปรีดา : อยากให้ผู้พิการคนอื่นเขียนบล็อกกันเยอะ ๆ</li>
  <li>น้องเมฆ : ให้มีคนอ่านมากกว่านี้</li>
  <li>คุณซี : ทำทีวีออนไลน์</li>
</ul>

ฝาก

<ul>
  <li>คุณแพท : จงแบ่งปันให้กับผู้อื่นผ่าน Wordpress</li>
  <li>น้องเมฆ : "มั่นใจ ใช้ Wordpress"</li>
  <li>คุณวาย : Wordpress มันไม่ยาก</li>
  <li>คุณปรีดา : จงเริ่มเขียนบล็อกวันนี้</li>
  <li>คุณซี : ขอบคุณ Wordpress</li>
</ul>

จบด้วยความคร่าว ต่อมาคือเซสชั่นที่รอคอย เรื่องสื่อพลเมือง (Citizen Journalism) โดย<a href="http://fringer.org">คนชายขอบ</a> หรือ คุณสฤณี อาชวานันทกุล และทีม <a href="http://siamintelligence.com">Siam Intelligence Unit</a> ได้แก่คุณบิ๊ก เจริญชัย ไชยไพบูลย์วงศ์ และคุณกานต์ ยืนยง

เริ่มที่คุณเจริญชัย (ส่วนมากเป็นสำนวนต้นฉบับนะ)

<ul>
  <li>สื่อพลเมือง จะเป็นไลฟ์สไตล์แห่งศตวรรษที่ 21</li>
  <li>เมื่อก่อน ผู้มีสิทธิ์เผยแพร่ข่าวสารคือคนที่มีเงินมากหน่อย หรือกลุ่มสื่อจำนวนไม่มาก</li>
  <li>แต่ด้วยเครื่องมือใหม่ ๆ (หลัก ๆ คือบนอินเทอร์เนท) ก็ถึงทีของคนธรรมดาบ้าง</li>
  <li>จงอย่าดูถูกว่าตนต่ำต้อย เขียนไม่เก่ง มนุษย์ควรพัฒนาขัดเกลาตนเอง</li>
  <li>ความสามารถในการสื่อสารต่อสาธารณะจะกลายเป็นสิ่งสำคัญ</li>
  <li>จากนี้โรคร้ายจะสำคัญน้อยลง สิ่งที่น่ากลัวคือความเปลี่ยวเหงา ฉะนั้นจงสื่อสารกัน</li>
  <li>มนุษย์ไม่เคยรวมตัวกันได้ดีอย่างนี้ ในสมัยเก่าก็เคร่งครัดเกินไป ในยุคทุนนิยมก็สันโดษเกินไป</li>
  <li>จงแลกเปลี่ยนความชำนาญกับมนุษย์อื่น</li>
  <li>เขียนไปเรื่อย ๆ จะพัฒนาเอง</li>
  <li>จงสลักเสลาความคิดเป็นประติมากรรม จงทิ้งรอยเท้าไว้ในโลก</li>
</ul>

ต่อที่คุณสฤณี

<ul>
  <li>สื่อพลเมืองแตกต่างจากสื่อกระแสหลัก เพราะมีทั้งประสบการณ์ตรงและเสรีภาพ</li>
  <li>สื่อกระแสรองเป็นทางเลือกในการเสพข่าว เพื่อหาความคิดเห็นอื่น เมื่อข้อมูลต่าง ๆ มีความลำเอียง</li>
  <li>ข้อดีของอินเทอร์เนท คือ ความไร้ตัวตน (Anonymity)</li>
  <li>มีเสรีภาพแต่ก็ต้องรับผิดชอบ</li>
  <li>เริ่มไม่ยาก เริ่มจากแสดงความคิดเห็นตามที่ต่าง ๆ</li>
  <li>ไม่ต้องกังวลว่าเนื้อหาจะไม่ดี เพราะอย่างไรมันก็คือประสบการณ์</li>
  <li>ไม่ต้องเขียนบล็อกก็เป็นสื่อพลเมืองได้ แค่ถ่ายภาพเฉย ๆ ก็มีประโยชน์</li>
  <li>การหาข้อมูลจากอินเทอร์เนทต้องรู้จักสกัดเอาข้อมูลที่ต้องการออกมาจากข้อมูลมหาศาล</li>
  <li>และคนเขียนก็ต้องพยายามให้คนที่ค้นหา หาข้อมูลของเราเจอ</li>
  <li>ไม่จำเป็นต้องหาความเป็นกลางจากสื่อ สิ่งที่สำคัญคือความเที่ยงตรงโปร่งใสของข้อมูล</li>
</ul>

จบด้วยคุณกานต์ แสดงวิดีโอของนาย พอล พอตต์สฺ (Paul Potts) จากคนธรรมดา กลายเป็นนักร้องโอเปรา มีอัลบั้มของตนเอง จากการออกรายการโทรทัศน์ และคลิปวิดีโอในยูทูป

<iframe width="560" height="315" src="https://www.youtube.com/embed/1k08yxu57NA?si=35jZR9GRnYgdaFgb" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

จบแล้วทั้งหมด หลังจากนั้นก็ปิดงาน แล้วบางส่วนก็ไปกินดื่มต่อที่ Indus (<a href="http://www.flickr.com/photos/tewson/sets/72157608245395265/">ดูรูปเอาใน flickr</a>)

สำหรับกิจกรรมทั้งหมดนี้ ขอขอบคุณ คุณปรเมศวร์ มินศิริ และ ทีมงาน kapook.com รวมถึงผู้สนับสนุนอื่น ๆ จากใจเป็นอย่างสูงมาก งานยอดเยี่ยมมากครับ

ปล. ทาง kapook.com ได้รวมบล็อกเกี่ยวกับงานนี้ไว้<a href="https://web.archive.org/web/20160205004523/http://editor.kapook.com/wordcampbangkok/">ที่นี่</a>แล้วครับ อ่านกันให้ตาแฉะเฉอะฉ่ำ
