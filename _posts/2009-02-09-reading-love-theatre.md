---
layout: post
title: "อ่าน (เรื่อง) รัก โดย พระจันทร์เสี้ยวการละคร"
date: 2009-02-09T10:17:12.000Z
permalink: /content/%E0%B8%AD%E0%B9%88%E0%B8%B2%E0%B8%99-%E0%B9%80%E0%B8%A3%E0%B8%B7%E0%B9%88%E0%B8%AD%E0%B8%87-%E0%B8%A3%E0%B8%B1%E0%B8%81-%E0%B9%82%E0%B8%94%E0%B8%A2-%E0%B8%9E%E0%B8%A3%E0%B8%B0%E0%B8%88%E0%B8%B1%E0%B8%99%E0%B8%97%E0%B8%A3%E0%B9%8C%E0%B9%80%E0%B8%AA%E0%B8%B5%E0%B9%89%E0%B8%A2%E0%B8%A7%E0%B8%81%E0%B8%B2%E0%B8%A3%E0%B8%A5%E0%B8%B0%E0%B8%84%E0%B8%A3
---

โครงการ "อ่าน (เรื่อง) รัก" ของพระจันทร์เสี้ยวการละคร คือการให้นักการละครทั้งหน้าเก่าและหน้าใหม่ เลือกหนังสือที่เกี่ยวกับความรัก มาถ่ายทอดเป็นละครสั้น ๆ 

สำหรับรอบที่ผมไปดูนั้น มี 5 เรื่อง

1. The Missing Piece Meets the Big O

เป็นนิยายภาพที่หลายคนน่าจะเคยอ่าน ถ่ายทอดออกมาโดยการ "กลิ้ง" จริง ๆ ของนักแสดง

2. แพนด้า

จากหนังสือของปราบดา หยุ่น เรื่องนี้แอบซึ้ง หาคนแสดงมาได้เหมือนแพนด้าจริง ๆ ตอนจบแอบงง คงต้องไปหามาอ่าน

3. หาแว่นให้หน่อย

จากรวมเรื่องสั้นรางวัลซีไร้ท์ "เราหลงลืมอะไรบางอย่าง" เรื่องนี้เล่นกันสมจริงสมจัง การแสดงยอดเยี่ยมมาก

4. แวร์เธ่อร์ระทม

งานของเกอเธ่ เรื่องนี้น่าประทับใจเช่นกัน ทั้งการแสดง และเนื้อเรื่อง คือโคตรโรแมนติก จุดเด่นอีกอย่างคือดนตรีประกอบที่เล่นและร้องโดยนักแสดงเอง

5. ความลับในความรัก

จากความเรียงเกี่ยวกับความรักของจอห์น อาร์มสตรอง ผู้กำกับตีความออกมาได้เป็นคู่รัก 3 คู่ และใช้การเล่าเรื่อง 3 แบบ น่าสนใจมาก ๆ คู่หนึ่งเป็นวิดีโอที่งอนง้อกันสลับกับการอ่านข่าว คู่หนึ่งเป็นการอ่าน "บทรัก" สุดเร่าร้อน (จำพวก "นักรบหัวม่วงของผม" "เย่ เบบี๋" "ทาร์ซานของเจน") อย่างนิ่ง ๆ ที่โต๊ะ นิ่งจริง ๆ นิ่งจนฮา และคู่สุดท้าย เล่าด้วยการวัดสายตาประกอบแว่นแล้วอ่านเนื้อเพลงบนฝาผนัง ที่ทำให้ประทับใจมากคือตอนจบที่ทุกคู่เต้นรำกัน คู่แรกเต้นในวิดีโอ คู่ต่อมาเต้นนอกห้อง แล้วฉายเงาเข้ามา คู่สุดท้ายในห้อง ตอนหลังพบว่านักแสดงทุกคนคือผู้กำกับของเรื่องอื่น

สรุปแล้วประทับใจมากทั้ง 5 เรื่อง และสนับสนุนให้ไปดูกันในครั้งอื่น ๆ ไว้มีงานอะไรจะมาแปะบอกไว้ในนี้
