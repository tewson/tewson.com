---
layout: post
title: "20th Century Boys the Movie"
date: 2008-11-18T17:59:53.000Z
permalink: /content/20th-century-boys-movie
---

เพิ่งกลับมาจากดู 20th Century Boys ฉบับภาพยนตร์ ที่เมเจอร์รัชโยธิน ตะกี้นี่เอง

<img src="http://bp2.blogger.com/_Ia8tECPalsg/SHYaoFw6hkI/AAAAAAAACHY/8Tou9UynHLc/s400/20th_century_boys_poster.JPG"/>

บอกได้ว่า <strong>โคตรประทับใจ</strong> ครับ คือตั้งแต่เห็นโปสเต้อร์ แหมทำไมหาคนแสดงมาได้เหมือนจังวะ พอดูในหนังนี่ยิ่งเหมือนเข้าไปใหญ่ ทั้งตัวละครตอนเด็กและผู้ใหญ่ อย่างกับหลุดออกมาจากหนังสือการ์ตูน

สำหรับเนื้อเรื่อง ฉบับภาพยนตร์ผมว่าทำได้เข้าใจง่ายดีครับ ในการ์ตูนจะตัดไปตัดมาบ่อย ๆ แต่ในหนังนี่จะเน้นที่ช่วงปลายศตวรรษที่ 20 มีนึกย้อนไปอดีตแบบแว้บ ๆ บ้าง

ฉากต่าง ๆ ในหนัง เหมือนหลุดออกมาจากหนังสือการ์ตูนเลยทีเดียว บางฉากก็เติมเต็มจินตนาการผมได้อย่างดีเยี่ยม เช่นตอนจบ โคตรเจ๋ง

บางตอนของหนังทำอารมณ์ได้ดีมาก แต่บางครั้งความเป็นภาษาญี่ปุ่นก็ทำให้ผมไม่ซึ้งแฮะ คือบางทีมันฟังดูโวยวายไปหน่อย และอีกอย่างก็คือ บางตอน<strong>จะเอาฮากันถึงไหนครับ</strong> อารมณ์กำลังขรึม ๆ เครียด ๆ ขำก๊ากเลย

สรุป
<ul>
<li><strong>สำหรับแฟนการ์ตูน</strong> : ต้องดูครับ ฉากต่าง ๆ ทำออกมาได้เยี่ยม คนละอารมณ์กับในการ์ตูน (จะเบากว่า) แต่สนุกมากครับ พวกเพลงประกอบทำดีมาก</li>
<li><strong>สำหรับคนที่ไม่เคยอ่าน</strong> : ผมถามเพื่อนที่ไม่เคยอ่าน เขาก็บอกว่าดูเข้าใจ และสนุก เลยแนะนำว่าเป็นหนังทริลเลอร์ที่ไม่น่าพลาดอีกเรื่องหนึ่ง หรือถ้ารีบไปหามาอ่านตอนนี้ก็ไม่สายนะ 22 เล่มจบ สองวันก็อ่านจบแล้ว</li>
</ul>

สุดท้ายต้องขอขอบพระคุณมาก สำหรับ <a href="http://kapook.com">kapook.com</a> สำหรับตั๋วหนังและเสื้อยืด โดยเฉพาะคุณ <a href="http://twitter.com/iwhale">@iwhale</a> และคุณ <a href="http://twitter.com/oaddybeing">@oaddybeing</a> ครับ วันนี้ยอดเยี่ยมมาก ๆ ครับ

อย่าลืมไปดูกันนะครับ เข้าโรงทั่วไปวันที่ 20 พฤศจิกายนนี้ ไปดูแล้ว...

<strong>"มาเล่นกันเถอะ"</strong>
